Death silently looks at me with no expression and no feelings.
— Story No. 01: by Shah

সামনা সামনি ৮ তোলা দুইটা বিল্ডিং, আশে পাশেও রয়েছে বিভিন্ন উচ্চতার বিল্ডিং। ঘটনার কেন্দ্র সূচনার সেই দুইটি ৮ তোলা বিল্ডিং। ৫ তলায় থাকতো একটি পরিবার (১৪ বছর বয়সী ছেলে, বাবা ও মা) এবং অপর ৮ তোলার ৫ তলায় ছিলো আরো একটি পরিবার ( ৩ বছরের একটি মেয়ে, বাবা ও মা)। গল্পটি লিখা ১৪ বছর বয়সী ছেলের দৃষ্টিকোণ থেকে যার বর্তমান বয়স ১৯ বছর।


আজ থেকে ১১ বছর আগে আমরা এই ফ্ল্যাট কিনেছিলাম। এখানে আমি জীবনের সবচেয়ে গুরুত্বপূর্ণ সময়গুলো পার করেছি। যেমন এসেছিলো সুখো সময় তেমন আমি মৃত্যুকেও কাছে থেকে উপভোগ করেছি! তার মধ্যের একটি ঘটনা আমার মানসিক স্বাস্থ্যকে পুরোপুরি ভেঙে দিতে সক্ষম হয়েছিল। আজও আমি সেই দিন মনে করতে চাই না! কি এক উদ্ভুত ও বিভৎস সেই দিনগুলি!

৫ বছর পূর্বে,
সন্ধ্যার সময় বৃষ্টি হচ্ছিলো, কিছুক্ষণ পরেই আযান দিয়ে দিবে। আমি বেলকুনিতে বসে চা পান করছিলাম। আযানের ১০ মিনিট পূর্বে একটা বড় গাড়িতে বাসার মালামাল সহ একটি পরিবার সামনের ৮ তোলার সামনে হাজির। 

গাড়ি থেকে একটা ছোট মেয়েকে কোলে নিয়ে মা বের হলো। মেয়েটির বাবা গাড়ির ছাদে ছিল, যেনো মালামালের দিকে নজর রাখতে পারে। 

তাদের বাবা বেশ কাপছিল ঠান্ডা বাতাস ও বৃষ্টির কারণে, কিন্তু তারপরেও গাড়ির ড্রাইভারের সঙ্গে মাল গুলো ৫ তলায় তুলতে শুরু করলো! দেখতে খারাপই লাগছিলো কিন্তু আমি গিয়েই বা কিভাবে হেল্প করতাম?

ওরা মালগুলো তুলতে শুরু করলো, এদিকে আযান দিয়ে দেয়ায় আমি পড়তে বসেছিলাম, না বসলে মা চিল্লাতে শুরু করতো! 

পড়া শেষে রাত ১০ টার দিকে স্বাভাবিক ভাবেই আমি বেলকুনিতে আসতাম, সেদিনও আসছিলাম। দেখলাম একটা ফ্রিজ ছাড়া কিছুই আর গাড়িতে নাই। তখন আমি অবাক হলাম, কারণ দুজন মিলে এত দ্রুত কাজগুলো করলো কিভাবে?

তারপর ড্রাইভারকে টাকা দিয়ে বিদায় করে দিলো ছোট মেয়েটার বাবা।

আমি এবার বসলাম বেলকুনিতে! সেই বাবাকে দেখলাম সিঁড়ি দিয়ে উঠতে লেগে কেমন জানি ক্লান্তির পরিচয় দিচ্ছে, দেখে মনে হচ্ছে তার প্রচন্ড কষ্ট হচ্ছে! কয়েক সিঁড়ি উঠে উনি ওখানেই বসে পড়ছেন আবার উঠে কয়েক সিঁড়ি যাচ্ছেন। এভাবেই উনি তার বাসায় ঢুকলেন। 

আমার বেলকুনি থেকে তাদের একটা ঘরের জানালা দেখা যায় এবং তাদের বেলকুনিও দেখা যায়।

জানালাতে পর্দা না থাকায় দেখতে পেলাম, বাবা বাসায় ঢুকে আর নিস্তেজ নাই! উনি নিজ হাতে উনার মেয়েকে খাওয়ায় দিচ্ছেন। উনার স্ত্রী হালকা রেগেই ছিলো, এক পর্যায়ে রাগ কন্ট্রোল না করতে পেরে চিল্লায় বলতে শুরু করলো 

"আমি খাবোনা, আমি খাবোনা, যা তুই তোর মেয়েকে নিয়ে, জানোয়ার"

খাওয়া শেষ করে বাবা তার মেয়েকে নিয়ে বেলকুনিতে গেলো, অপরদিকে তার স্ত্রী ক্ষুধার যন্ত্রণায় খেতে শুরু করলো।

তারপর ঐদিন কি হয়েছিলো আমার আর মনে নাই, কারণ মা আমাকে কান ধরে নিয়ে ঘুম পরাই দিয়েছিলো।